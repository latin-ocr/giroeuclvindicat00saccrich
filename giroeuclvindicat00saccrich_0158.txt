duobus rectis ; aut consequenter (ex 13. et 15. primi) al-
ternos sive externOS, sive internos angulos inter se aequa-
les ; aut rursum, eodem titulo, externum (ut puta DHX)
aequalem internO, et opposito HFX: quod, inquam, illae
duae rectae neque ad infinitam earundem productionem
coire inter se possint. Si enim ex quolibet puncto N ipsius
AX demittatur ad ΒΧ perpendicularis NR, erit haec in
ipsa hypothesi anguli acuti (quae utique sola obesse nobis
posset) major (ex Cor. I. post 3. hujus) eo communi per-
pendiculo KL. Non igitur illae duae AX, ΒΧ, convenire
unquam inter se poterunt.

Porro autem demonstratas hinc habes Propos. 27. et
28. Libri primi Euclidis 3 et quidem citra immediatam de-
pendentiam a praecedentibus 16. et 17. ejusdem primi,
cir-[481ca quas oriri posset difficultaS, quoties sub basi finita
infinitilaterum esset triangulum; ad quale nempe triangu-
lum provocare non dubitaret, qui eas duas AX, ΒΧ ad
infinitam saltem distantiam inter se coituras censeret,
quamvis anguli ad incidentem PFHD tales forent, quales
supposuimus,

Praeterea, propter demonstratum commune perpen-
diculum KL, nequirent sane illae duae KX, LX ad suam
partem punctorum X simul concurrere, quin etiam (ex
facili intellecta superpositione) ad alteram etiam partem
simul concurrerent reliquae et ipsae interminatae KA,
LB. Quare duae rectae AX, ΒΧ clauderent spatium;
quod est contra naturam lineae rectae.

Sed haec posteriora sunt. Nam in praecedentibus nus-
quam adhibui aut 16. aut 17. primi, nisi ubi clare agere-
tur de triangulo omni ex parte circumscriptO, prout nempe
in Proemio ad Lectorem ita me curaturum spoponderam.

