COROLLARIUM II.

Praeterea sequitur uniformem esse debere intelligen-
tiam alterius Euclideae definitionis, in qua dicit planam
superficiem esse, quae ex aequo suas interjacet lineas, Si
enim superficies clausa praedictis lineis una ADX recta,
et altera ABBX (sive haec sit unica, aut multiplex linea
curva, sive sit composita ex duabuS‚ aut pluribus lineis
rectiS, ut puta AB, BB, ΒΧ) si, inquam, superficies [73]
ejusmodi revolvi intelligatur circa immotam rectam ADX,
usque dum ipsa linea ABX perveniat ad congruendum
lineae ACX, in parte adversa locatae, quae utique ad om-
nimodam aequalitatem, et similis omnino sit ipsi ABX,
et rursum cum eadem recta ADX claudat (versus eandem
sive supernam, sive infernam partem) superficiem om-
nino aequalem, et similem antedictae; alterutrum sane
continget3 vel ita ut una superficies alteri adamussim
congruat; vel ita ut intra duas illas superficies claudatur
spatium trinae dimensionis, Et primum quidem si con-
tingat, dicetur superficies plana; sin vero contingat secun—
dum, non dicetur superficies plana; quia tunc aliae inter-
mediae intelligi poterunt inter easdem extremas lineas
interpositae superficies invicem aequaleS‚ ac simileS‚ quae
semper magis ad se invicem sine ullo certo limite acce-
dant, ac propterea usque ad excludendum omne spatium
intermedium. Tunc autem utraque illa superficies dicetur
plana, quia vere jacebit ex aequo inter suas extremas
lineaS, sine ullo ascensu, aut descensu in partes adversas,

LEMMA II.

Duae lineae rectae non possunt habere unum et idem
seymentum commune.

Demonstratur. Si enim fieri potest3 unum et idem
segmentum AX commune sit (fig. 38.) duabus rectis,
178

