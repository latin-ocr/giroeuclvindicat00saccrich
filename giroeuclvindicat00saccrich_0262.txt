prognatam aequalem esse debere contrapositae basi AB.
Nunc autem contradictorium ex eadem hypothesi elici-
muS, quod curva CKD nequeat esse aequalis illi basi, cum
certe sit eadem major. Quod enim curva CKD major sit
recta CD ejus extremitates jungente, notio est omnibus
communiS, quam etiam demonstrare possumus ex vige-
sima primi, quod duo trianguli latera reliquo semper sunt
majora; junctis nimirum CK, et KD; ac rursum junctis
similiter apicibus, primo quidem duorum, tum quatuor,
et sic in infinitum, duplicato numero enascentium seg-
mentorum‚ quousque intelligatur hoc pacto absumi, seu
desinere in ipsas infinite parvas seu chordaS, seu tan-
gentes, tota curva CKD. Sed hic procedere possumus ex
sola communi notione. Quod autem juncta CD major
sit basi AB; demonstratum a nobis est in 3. hujus ex ipsis
visceribus hypothesis anguli acuti. Igitur curva CKD,
ex hypothesi anguli acuti enascenS, est certe major basi
AB, quia est major, saltem ex communi notione, recta
CD, quae ex hac ipsa hypothesi anguli acuti demonstratur
major basi AB. Non igitur potest simul consistere, quod
curva ista CKD aequalis sit basi AB. Itaque constat
hypothesim anguli acuti esse absolute falsam, quia se
ipsam destruit.

226

