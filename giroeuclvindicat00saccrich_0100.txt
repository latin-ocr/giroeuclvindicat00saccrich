Tandem vero, Si tres anguli propositi trianguli ABC
· ponantur minores duobus rectiS, jam duorum triangulo-
rum ADB, CDB‚ omnes simul anguli minores erunt qua· ⁸
tuor rectiS, propter duos additos rectos angulos ad punc-
tum D. Hoc stante: neutrius modo dictorum triangu-
lorum tres simul anguli aequales erunt, aut majores duo-
bus rectis ; nam sie viceversa alterius trianguli tres simul
anguli minores forent duobus rectis. Quare (ex nona
hujus) ab uno quidem triangulo stabiliretur hypothesis
aut anguli recti, aut anguli obtusi, et ab altero hypothesis
anguli acuti; quod repugnat quintae, sextae, et septimae
hujus, Igitur tres simul anguli utriusque praedictorum
triangulorum minores erunt duobus rectis; ac propterea
(ex [22] nona hujus) stabilietur hypothesis anguli acuti.
Quod erat tertio loco demonstrandum.

Itaque ex quolibet triangulo ABC, cujus tres simul
anguli aequales sint, aut majoreS‚ aut minores duobus rec-
tis, stabilitur respective hypothesis aut anguli recti, aut
anguli obtusi, aut anguli acuti. Quod erat propositum.

COROLLARIUM.

· Hinc; protracto uno quolibet cujusvis propositi trian-
guli latere, ut puta AB in H; erit (ex 13. primi) externus
angulus HBC aut aequaliS, aut minor, aut major reliquis
simul internis, et oppositis angulis ad puncta A, et C,
prout vera fuerit hypothesis aut anguli recti, aut anguli
obtusi, aut anguli acuti. Et vicissim.

