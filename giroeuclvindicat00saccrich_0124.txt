demonstrat quadrati prout ab ipso definiti, a data recta
linea descriptionem. Simili igitur modo reprehendi ne-
quit EuclideS, quod rectas lineas parallelas eo tali modo
definiverit, cum eas nusquam ad constructionem ullius
Problematis assumat tanquam dataS, nisi post Prop. 31.
lib. primi, in qua Problematice demonstrat, quo pacto
a dato extra datam rectam lineam puncto duci debeat
recta linea eidem parallelo, et quidem juxta definitionem
ab eo traditam parallelarum, ita nt nempe in infinitum
protractae in neutram partem sibi invicem occurrant:
Quodque amplius est; id ipsum demonstrat sine ulla de-
pendentia a Pronunciato hic controverso, Itaque Eucli-
des sine ulla petitione principii demonstrat reperiri posse
in natura duas tales lineas rectas, qnae (in eodem plano
consistentes) in utramque partem in infinitum protractae
nunqnam concurrant; ac propterea cognitam nobis evi-
denter facit eam passionem, per quam rectas lineas paral-
lelas definit.

Pergamus porr0‚ quo nos invitat diligens Euclidis ac-
cusator. Parallelas rectas lineas appellat duas quaslibet
[33] rectas AC, BD, quae perpendiculariter ad easdem
partes (fig. apud me 21.) insistant uni cuidam rectae AB.
Nihil moror, quin definitio ejusmodi exposita sit per pas-
sionem (ut ipse ait) possibilem, et evidentissimam3 curn
(ex undecima primi) a quolibet in data recta puncto ex-
citari possit perpendicularis,

Verum hanc ipsam et possibilitatem, et evidentiam
jam demonstravi circa definitionem traditam ab Euclide.
Quare unice restat, ut conferatur notum illud Pronuncia-
tum Euclidaeum cum altero itidem Pronunciat0‚ quod

88

