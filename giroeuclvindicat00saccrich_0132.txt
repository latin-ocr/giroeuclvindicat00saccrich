quam puto omnium efficacissimam, ac simplicissimam,
utpote quae subest communi, facillimae, paratissimaeque
experientiae. Si enim in circulo, cujus centrum D, tres
coaptentur (fig. 22.) rectae lineae CB, BL, LA, aequales
singulae radio DC, comperiaturque juncta AC transire
per centrum D, satis id erit ad demonstrandum intentum.
Nam junctis DB, DL, tria habebimus triangula, quae
(ex 8. et 5. primi) tum inter se invicem, tum etiam in se
ipsis singula erunt aequiangula. Quoniam igitur tres
simul anguli ad punctum D, nimirum ADL, LDB, BDC
aequales sunt (ex 13. primi) duobus rectis; duobus etiam
rectis aequales erunt tres simul anguli cujusvis illorum
triangulorum, ut puta trianguli BDC. Quare (ex 15.
hujus) stabilita hinc erit hypothesis anguli recti; ac prop-
terea (ex jam nota 13. hujus) demonstratum manebit
illud Pronunciatum.

Sin vem, ante omnem attentatam seu demonstratio-
nem, seu figuralem exhibitionem, conferre inter se pla-
ceat duo illa Pronunciata‚ fateor sane Euclidaeum videri
posse obscuriuS, aut etiam falsitati obnoxium. At post
figuralem exhibitionem, quam Scholio IV. consequenti re-
servo, constabit viceversa Pronunciatum quidem Eucli-
daeum retinere posse dignitatem, ac nomen Pronunciati,
alterum vero inter Theoremata computari tutius debere.

Sed hic explicare debeo (prout paulo ante me factu-
rum spopondi) manifestam isto in genere disparitatem
inter lineam circularem, et lineam rectam. Disparitas
aut-em ex eo oritur; quod recta quidem linea dicitur ad se
ipsam; circularis vero, ut puta (fig. 23.) MDHNM, non ad

