perpendiculum ΒΚ, aut ΒΧ, atque ideo considerari vi-
cissim ut perpendicula ipsam ΑΒ,ι et rectam aequalem
contrapositam KL, aut XR.>

Constat igitur hypothesim anguli recti, si vel in uno
casu sit vera, semper in omni casu illam solam esse veram.
Quod erat demonstrandum.

PROPOSITIO VI.

H ypothesis anyuli obtusi, si vel in uno casu est vera, sem-
per in omni casu illa sola est vera.

Demonstratur. Efficiat juncta CD (fig. 5.) angulos
obtusos cum duobus quibusvis aequalibus perpendiculis
AC, BD, uni cuivis rectae AB insistentibus Erit CD
(ex tertia hujus) minor ipsa AB. Sumantur in AC, BD
protractis duae quaelibet invicem aequales portiones CR,
[8] DX; jungaturque RX. Jam quaero de angulis ad junc-
tam RX, qui utique (ex prima hujus) aequales invicem
erunt. Si obtusi sunt, habemus intentum. At recti non
sunt; quia sic unum haberemus casum pro hypothesi
anguli recti, qui nullum (ex praecedente) relinqueret
locum pro hypothesi anguli obtusi. Sed neque acuti
sunt. Nam sic esset RX (ex tertia hujus) major ipsa
AB; ac propterea multo major ipsa CD. Hoc autem sub-
sistere non posse sic ostenditur. Si quadrilaterum CDXR
intelligatur impleri rectis abscindentibus ab ipsis CR, DX,
portiones invicem aequaleS, implicat ,transiri a recta CD‚
quae minor est ipsa AB, ad RX eadem majorem, quin

