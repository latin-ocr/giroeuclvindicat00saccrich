thesi anguli acuti) qualibet finita assignata longitudine,
ut puta praedicta basi AB. Hoc stante: assumatur in
ΒΧ (fig. 35.) quaedam BT aequalis ipsi CN; educaturque
ex puncto T versus AX perpendicularis TS, quae nempe
(ex Scholio post XXIV. hujus) occurret ipsi AX in quo-
dam puncto S. Deinde ex puncto S demittatur ad AB
perpendicularis SQ. Cadet haec (propter 17. primi) ad
partes anguli acuti SAR inter puncta A, et B. Porro
acutus erit angulus QST in quadrilatero QSTB, cum re-
liqui tres anguli sint recti; ne (contra V. et VI. hujus)
incidamus in hypothesin aut anguli recti, aut anguli ob-
tusi. Hinc recta SQ major erit (ex Cor. I. post 3. hujus)
recta BT, sive CN; ac rursum angulus ASQ major erit
excessu, quo angulus obtusus AST excedit angulum rec-
tum, et sic major angulo MNC. Ducatur igitur quaedam
SF secans AQ in F, et efficiens cum SA angulum aequa-
lem ipsi MNC. Deinde ex puncto A ducatur ad SF pro-
ductam perpendicularis AO. Cadet punctum O (ex 17 .
primi) infra punctum F, cum angulus AFS (ex 16. ejus-
dem primi) sit obtusus. Tandem vero; cum FS major

